1. Il produttore si iscrive alla piattaforma Checkmate; La registrazione può essere effettuata dalle sole imprese presenti nel Registro Imprese nazionale, requisito necessario è che la mail indicata per l'attivazione dell'utenza coincida con il domicilio digitale (PEC) reperibile pubblicamente da www.registroimprese.it
2. A registrazione completata, l'utente attivato avrà privilegi di amministratore, potrà dunque effettuare qualsiasi operazione effettuabile dal sistema. Tale account tuttavia dovrebbe essere utilizzato solo per creare le utenze sottostanti con privilegi ridotti.
3. Un utente con privilegio di responsabile di prodotto potrà registrare un nuovo prodotto della categoria associata al suo account (generazione del QR code) indicando come metadato obbligatorio il numero di lotto; Altri metadati aggiunti automaticamente dal sistema sono l'identificativo dell'utente che ha richiesto la registrazione del prodotto, la data di generazione e la posizione geografica del richiedente (come rilevata dal client)
4. Gli utenti sottostanti il responsabile di prodotto potranno scansionare il QR per registrare che l'operazione associata alla loro utenza per quel relativo prodotto è stata effettuata. Oltre all'operazione stessa, vengono registrati l'identificativo dell'utente che ha effettuato l'operazione, la data di generazione e la posizione geografica del richiedente (come rilevata dal client).
4bis: Nel caso di un'operazione di spostamento, ad esempio, l'utente responsabile assocerà il numero di bolla di accompagnamento al prodotto che sta per essere spedito e, in fase di ricezione, il prodotto verrà contrassegnato da un altro operatore come consegnato, registrando nuovamente data e posizione.
5. L'ultimo step da parte dell'azienda è quello di contrassegnare il prodotto come vendibile, questo step viene completato in concomitanza alla spedizione del prodotto nei punti vendita, da questo momento in poi sarà possibile per il venditore al quale è stato inviato il prodotto associare lo stesso all'acquirente attraverso un indirizzo email.
6.1. Il cliente scansiona il QR code; Si apre una pagina web che chiede all'utente di condividere la posizione, e tale posizione viene salvata sul sistema. Il cliente a questo punto potrà visualizzare lo storico del prodotto.
6.2. Il cliente legge il tag RFID associato univocamente al package (può essere usato anche in sostituzione del QR). Il tag restituisce un URL che differisce in base al fatto che il package sia stato aperto o meno. La pagina web che si apre è uguale a quella del punto 6.1. con l'aggiunta che il server traccia lo stato di apertura del package.
7. Il cliente scansiona il QR code una volta acquistato il prodotto*. Verrà memorizzata una posizione approssimata al fine di tutelare la privacy dell'utente. Il cliente finale può registrare dei passaggi di proprietà del bene intestato autenticandosi attraverso l'indirizzo email fornito al venditore in fase d'acquisto.

* Sarebbe possibile mintare un NFT contestualmente all'intestazione del prodotto al cliente finale, così che il cliente finale possa gestire la proprietà del bene attraverso un qualsiasi wallet NFT compatibile con la blockchain di riferimento.